# Web-kehitys

Tämän lajin tehtävät perustuvat tieto- ja viestintätekniikan perustutkintoon. Perustutkinnon ammattinimike voi olla **datanomi** tai **ohjelmistokehittäjä**.

Työpaikka voi olla esimerkiksi ohjelmistokehityksen työtehtävissä ohjelmistoalan yrityksissä, julkisella sektorilla, mainostoimistoissa tai muissa vastaavissa yrityksissä.

#taitaja2023 #webkehitys #OlePro

## Semifinaali

Torstai 2.2.2023

Semifinaalipäivänä kilpailutehtäviin käytettävä aika on yhteensä 5h 30min. Kilpailu suoritetaan klo 9–16 välisenä aikana.

Semifinaalin kilpailutehtävässä suunnitellaan ja toteutetaan verkkopalvelu kuopiolaiselle yritykselle. Yrityksessä ollaan lanseeraamassa uutta palvelua ja verkkopalvelun toteutus on jäänyt kesken.

Tehtävässä tulee ottaa haltuun aikaisemman kehittäjän koodi, tiedostot ja tietokannat sekä jatkokehittää palvelu julkaisukelpoiseksi ratkaisuksi. Alkusivusto on saatavilla GitHubin kautta, josta kilpailevan kehittäjän tulee hakea ja ottaa haltuun tiedostot sekä ohjeet ja rakentaa julkaistava palvelu palvelimelle ohjeita noudattaen.

## Finaali

8.-11.5.2023 Espoo

Asiakkaan verkkosovelluksen tuottaminen ja toteutus toimeksiannon mukaan. Asiakkaan kohtaaminen ja asiakaspalvelu webkehittäjän työtehtävissä.

Toteutuksien tulee olla käytettävyydeltään miellyttäviä ja teknisesti toimivia responsiivisia verkkosovelluksia. Kilpailijan on tunnettava hyvin verkkosovelluksen tuottamisprosessin eri vaiheet. Kilpailu on yksilökilpailu, mutta kilpailutehtävässä voi olla myös ryhmätyöosio, joka kuitenkin arvioidaan yksilösuorituksena.

Kilpailutehtävä koostuu eri moduuleista, jotka kohdentuvat alla olevan mukaisesti ja vastaavat aitoja verkkosovelluksien toimeksiantoja.
